Linia lotnicza Primera Air poinformowała, że zawiesza wszystkie swoje loty od wtorku (2.10). Przewoźnik przyciągnął uwagę branży lotniczej, gdy w 2017 ogłosił, że zamierza sprzedawać bilety na loty między londyńskim Stansted, a Ameryką Północną za zaledwie 99 dolarów.


Informacja została podana późnym wieczorem w niedzielę (30.09) za pośrednictwem strony internetowej:



Pierwsze miesiące działalności pokazały jednak, że ultra niskokosztowy model działalności biznesowej na trasach transatlantyckich nie sprawdza się. Przewoźnik za niepowodzenia obwiniał Airbusa, który nie wywiązywał się z uzgodnionych terminów dostaw A321neo, zmuszając Islandczyków, by masowo odwoływali swoje loty lub pasażerów wozili niespełna 30-letnim boeingiem 757 wyczarterowanym od jednego z amerykańskich przewoźników. Dodatkowo, by wypełnić samoloty, przewoźnik zdecydował się obniżyć ceny do poziomu 63 dolarów za lot w jedną stronę.

Pomimo tego, ostatni miesiąc przyniósł prawdziwy wysyp nowości ze strony Primery. Linia kolejno ogłaszała nowe trasy za ocean z Brukseli, Berlina, Frankfurtu i Madrytu, a do ich obsługi przeznaczyła nowoczesne Boeingi 737 MAX 9, których odbiory miały rozpocząć się w pierwszej połowie przyszłego roku.
